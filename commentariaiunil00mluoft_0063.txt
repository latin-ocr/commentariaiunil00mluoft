cum mihi inopinato occasio vel potius necessitas oblata sit annalibus gymnasii nostri
nonnulla praemittere, quae ad litterariam rem pertineant, nihil aliud mihi facere licet, quam
scholia virgiliana, quorum editionem ante hos-septem annos incepi, nunc usque ad finem
publicare. Concessum mihi non est, cum temporis angustiis premar, de genere dicendi,
quod in illis scholiis animadvertitur, nune accurate etdiligenter exponere, quamquam multa
in iis inveniuntur, quae notata digna sunt et ad tempus referenda esse videntur, quo Latina
lingua interiit. Nonnulla tamen, quae prorsus a Latino dicendi genere recedunt, non tam
scholiastis ipsis, quam ei adscribendaÎ‡ esse videntur, qui utilia et memorabilia ex scholiis
excerpsit, quo in numero inter alia vocabulum frenus pro frenum pono. De his rebus fortasse
tunc demum, cum collatus cum Bernensi et editus scholiastes Vossianus fuerit, cuius in
bibliotheca Leidensi asservati partem V. D. Surinyar in historia critica scholiastarum La-
tinorum (P. 11. p. 209-349.) edidit, certum et firmum iudicium erit.

