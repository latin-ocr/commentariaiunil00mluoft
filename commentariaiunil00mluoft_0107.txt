si Iunilii Flagrii‚ T. Galli et Gaudentii in Virgilii eclogas et georgicorum libros commen-
tariorum ineditorum, quos e codice Bernensi 172. descripsi, nunc secundam partem publi-
candam curab0‚ puto fore, ut plerique hoc conatum et inceptum non vituperent. Nam etsi
negari non potest, multa iis contineri inepta et insulsa, ut tota fere illa carmina Virgilii
allegorice eo modo interpretandi ratio, quo ab his grammaticis factum est; tamen etiam con-
cedere debemus‚ specimen perbonum hos commentarios praehere, quo modo Virgilii carmina
⁴medio aevo grammatici interpretati sint, et nonnulla lectu digna in iis inveniri. Qua de
causa sagaces harum rerum iudices et publice in ephemeridibus litterariis et epistolis mihi
scriptis eam mihi provinciam dederunt, ut quam primum hos commentarios edam. Quum
mihi igitur nunc occasio oblata sit annalibus gymnasii Fridericiani ad artes liberales spectan-
tia nonnulla adiiciendi, ante hos quinque annos inceptos commentarios edendos esse duxi,
et iam ab allegorica interpretatione, quae legentibus in quoque fere versu eclogarum obtru-
ditur, et raro tantum turbatos ea ad veram poetae sententiam adire patitur, -— ut ipsis
grammaticorum verbis ad eclog. VIII. vs, 32. indicatur: ‚, difficile est, per sinyula allego-
riam unam servari; inde considerandum, utrum per sinyula sit inquirendo alleyoria,
annon, et utrum diversa aleym-ia in iisdem personis per diversa loea,“— ad meliorem et
doctiorem interpretationem georgicorum librorum me verto.

